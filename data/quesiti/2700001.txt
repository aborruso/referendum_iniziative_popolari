PROPOSTA DI LEGGE COSTITUZIONALE
Art. 1
(Modifica dell’articolo 44 della Costituzione)
1. Al primo comma dell’articolo 44 della Costituzione, dopo il primo periodo è inserito il seguente: “Al medesimo fine, la Repubblica indirizza e coordina lo sviluppo delle aree urbane e garantisce l’accesso all’abitazione quale bene primario e mezzo necessario per assicurare alla persona l’effettivo esercizio dei diritti e una vita libera e dignitosa”.
Art. 2
(Modifica dell’articolo 47 della Costituzione)
1. Al secondo comma dell’articolo 47 della Costituzione, dopo la parola: “proprietà” sono inserite le seguenti: “o al godimento”.
Art. 3
(Modifica all’articolo 117 della Costituzione)
1. All’articolo 117 della Costituzione sono apportate le seguenti modificazioni:
a) al secondo comma, dopo la lettera s) è inserita la seguente: “t) norme generali in materia di politiche abitative.”;
b) al terzo comma, dopo le parole: “governo del territorio” sono inserite le seguenti: “e programmi di edilizia residenziale pubblica”.
