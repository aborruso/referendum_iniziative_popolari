**CAPO I**

**MODIFICA ALL’ART. 32 COSTITUZIONE**

**IN MATERIA DI DIRITTO ALLA SALUTE**

ART.1

All’art. 32 della Costituzione sono apportate le seguenti modificazioni:
a) al primo comma, le parole *“e interesse della collettività,”* sono soppresse;
b) il secondo comma è sostituito dal seguente:
*“Nessuno può essere obbligato, direttamente o indirettamente, ad un determinato trattamento sanitario, diagnostico o terapeutico.*
c) è aggiunto il seguente terzo comma:
“*Nessuno può, in nessun caso, violare i limiti imposti dal rispetto della persona umana, né sottoporre alcuno a trattamenti sanitari potenzialmente rischiosi per la salute dell’individuo. Sono vietati i trattamenti sanitari obbligatori collettivi o generalizzati, anche di natura preventiva.”.*

**CAPO II**

**MODIFICA ALL’ART. 75 COSTITUZIONE** **E ALLA LEGGE COSTITUZIONALE 25/05/1970 N.352**

**IN MATERIA DI REFERENDUM**

ART.2

All’art.75 della Costituzione sono apportate le seguenti modificazioni:
a) al primo comma le parole “*cinquecentomila elettori”* sono sostituite dalle parole *“cinquantamila elettori residenti in almeno cinque regioni diverse, in misura non inferiore a mille per ogni Regione,”*;
b) al secondo comma le parole *“, di autorizzazione a ratificare trattati internazionali*” sono soppresse;
c) al quarto comma le parole “*se ha partecipato alla votazione la maggioranza degli aventi diritto, e”* sono soppresse; alla fine del comma sono inserite le seguenti parole: “*Le schede bianche o nulle non concorrono alla determinazione del risultato della consultazione*”.

ART.3

Alla Legge costituzionale del 25/05/1970 n.352 sono apportate le seguenti modificazioni:
a) all’art. 3, comma 1, le parole “*cinquecentomila elettori,*” sono sostituite dalle parole “*cinquantamila elettori residenti in almeno tre regioni diverse, in misura non inferiore a mille per ogni Regione,*”;
b) all’art. 7 comma 1, la parola “*cinquecentomila*” è sostituita dalla parola *“cinquantamila*”;
c) all’art.8, comma 6, dopo le parole “a*i quali appartengono i sottoscrittor*i” e prima delle parole “*che ne attestano la iscrizione nelle liste*” è inserito il seguente inciso *“-nella misura del 10% delle firme raccolte estratte a campione –*”; dopo le parole “*in materia di esercizio del diritto di voto dei cittadini italiani residenti all’estero.*” sono inserite le seguenti parole *“I certificati sono richiesti dall’ufficio centrale per il referendum della Corte di Cassazione”.*
d) all’art. 9, comma 1, le parole “*e dei certificati elettorali*” sono soppresse;
e) all’art.13, comme 2, le parole “*500mila elettori*” sono sostituite dalle parole *“cinquantamila elettori*”;
f) all’art.27, comma 1, le parole “*500mila elettori*” sono sostituite dalle parole *“cinquantamila elettori*”;
g) all’art. 28, comma 1, le parole “*e dei certificati elettorali”* sono soppresse;
h) l’art. 31 è abrogato;
i) all’art. 33, comma 1, le parole *“non oltre il 20 gennaio dell’anno successivo a quello in cui la predetta ordinanza e’ stata pronunciata”,* sono sostituite dalle parole “*non oltre 30 giorni dopo la comunicazione della predetta ordinanza”; *al comma 4, le parole “*il 10 febbraio”* sono sostituite dalle parole *“30 giorni dal giorno della deliberazione in camera di consiglio”;*
j) all’art.34, comma 1, le parole *“una domenica compresa tra il 15 aprile ed il 15 giugno”* sono sostituite dalle parole “*una domenica ed un lunedì entro due mesi dalla data di pubblicazione della sentenza della Corte costituzionale”;* al terzo comma la parola *“365°”* è sostituita dalla parola *“30°”*;
k) all’art.36, comma 1, le parole *“all’accertamento della partecipazione alla votazione della maggioranza degli aventi diritto,”* sono soppresse.

**CAPO III**

**MODIFICA ALL’ART. 135 COSTITUZIONE**

**IN MATERIA DI NOMINA DEI GIUDICI DELLA CORTE COSTITUZIONALE E FORMAZIONE DI ELENCHI**

ART.4

All’art.135 della Costituzione sono apportate le seguenti modificazioni:
a)     il primo comma è sostituito dal seguente: “*La Corte costituzionale è composta di quindici giudici eletti dai cittadini a suffragio universale diretto*”;
b)     il secondo comma è sostituito dal seguente: “*I giudici sono scelti tra i magistrati anche a riposo della giurisdizione superiore ordinaria, i professori universitari di ruolo in materie giuridiche e gli avvocati dopo venti anni di esercizio, iscritti su domanda degli interessati in apposito elenco costituito entro 6 mesi prima di ciascuna elezione*”;
c) al terzo comma la parola *“nove”* è sostituita dalla parola “*sei*”; le parole *“e non possono essere nuovamente nominati*” sono sostituite dalle parole “*e possono essere rieletti dai cittadini*”;
d) al comma 4 la parola “*termine*” è sostituita da “*mandato*”; dopo la parola “*mandato*” sono inserite la seguenti parole *“, in caso di mancata rielezione,”*; alla fine della frase  è aggiunta la seguente parte: *“In caso di cessazione anticipata delle funzioni di uno o più giudici subentrano i primi non eletti, sino alla copertura delle cariche rimaste vacanti e sino alla scadenza del mandato in corso”*;
e) al comma 7 le parole “*che il Parlamento compila ogni nove anni mediante elezione con le stesse modalità stabilite per la nomina dei giudici ordinari*” sono sostituite dalla seguente parte: “*compilato ogni sei anni mediante elezione con le stesse modalità stabilite per la nomina dei giudici ordinari e contestualmente a tale nomina*”.

